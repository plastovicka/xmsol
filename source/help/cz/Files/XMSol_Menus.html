<html>
	<head>
		<link rel="stylesheet" type="text/css" href="style.css">
	</head>
	<body>
		<h1>Menu</h1>
	<h2>Hra</h2>
		<h3>Zvolit hru...</h3><p>Otevře okno se seznamem her, který obsahuje několik sloupců se statistikami (počet odehraných her, počet vyhraných a prohraných, ...). Ze seznamu si vyberete typ hry a novou hru spustíte kliknutím na tlačítko OK. Pokud právě máte nějakou hru rozehranou a nedokončenou, započítá se to jako prohra (to platí i pro následující tři položky v menu).</p>
		<h3>Nová hra</h3><p>Začne novou hru se stejnými pravidly.</p>
		<h3>Nová hra číslo...</h3><p>Začne novou hru s konkrétním rozložením karet. Číslo aktuální hry se zobrazuje na stavovém řádku. </p>
		<h3>Náhodná hra</h3><p>Zvolí náhodně typ hry a začne novou hru.</p>
		<h3>Změnit hráče...</h3><p>Vytvoří nový nebo otevře existující profil hráče (soubor s příponou XOL, do kterého se ukládají statistiky o vyhraných i prohraných hrách). Název aktuálního profilu je zobrazen na stavovém řádku. Při prvním spuštění XM Solitaire vytvoří výchozí profil s názvem Default. Pokud počítač používá více uživatelů, vytvořte si svůj vlastní.</p>
		<h3>Statistiky...</h3><p>Zobrazí celkový počet odehraných her, úspěšnost, celkový čas a počet tahů atd.</p>
		<h3>Jazyk</h3><p>Výběr jazyka.</p>
		<h3>Upravit panel nástrojů</h3><p>Přizpůsobení tlačítek na panelu nástrojů.</p>
		<h3>Klávesové zkratky</h3><p>K jednotlivým položkám v menu můžete přiřadit klávesovou zkratku.</p>
		<h3>Možnosti...</h3><p>Nápověda k možnostem je na následující stránce.</p>
		<h3>Ukládat nastavení do INI souboru</h3><p>Pokud je tato položka zaškrtnutá, budou se nastavení ukládat do INI souboru v instalační složce. To je užitečné v případě, že chcete celou hru přenášet na USB flash paměti a hrát ji na více počítačích. V tom případě na USB paměť uložte také profil hráče (XOL soubor). Pokud hrajete hru jen na jednom počítači, nechte tuto položku nezaškrtnutou a nastavení se budou ukládat do Windows registru.</p>
		<h3>Odstranit nastavení</h3><p>Odstraní nastavení v registrech nebo smaže INI soubor. To udělejte tehdy, když chcete hru odinstalovat.</p>
		<h3>Konec</h3><p>Uloží právě rozehranou hru a ukončí program.</p>
	<h2>Tah</h2>
		<h3>Zpět</h3><p>Vrátí zpět poslední tah a sníží skóre.</p>
		<h3>Vpřed</h3><p>Opakuje tah, který byl vrácen funkcí Zpět nebo funkcí Na začátek.</p>
		<h3>Na začátek</h3><p>Vrátí zpět úplně všechny tahy.</p>
		<h3>Na konec</h3><p>Opakuje všechny tahy, které byly vráceny funkcí Zpět nebo funkcí Na začátek.</p>
		<h3>Rychle vpřed</h3><p>Přesune na cílové hromádky všechny karty, pro které to pravidla hry umožňují. V možnostech si můžete povolit, aby se tak dělo automaticky.</p>
	<h2>Zobrazení</h2>
		<h3>Převrátit vodorovně</h3><p>Zrcadlení hrací plochy tak, že se prohodí levá a pravá strana.</p>
		<h3>Převrátit svisle</h3><p>Zrcadlení hrací plochy tak, že se prohodí horní a dolní strana.</p>
		<h3>Zvětšit rozestupy</h3><p>Zvětší vzdálenost mezi kartami, které jsou ve stejném sloupci.</p>
		<h3>Zmenšit rozestupy</h3><p>Zmenší vzdálenost mezi kartami, které jsou ve stejném sloupci.</p>
		<h3>Panel nástrojů</h3><p>Skryje panel s tlačítky, který je umístěn pod menu.</p>
		<h3>Stavový řádek</h3><p>Skryje řádek na dolním okraji okna.</p>
		<h3>Obnovit</h3><p>Aktualizuje menu Karty, Rub karet, Pole, Pozadí a překreslí okno.</p>
	<h2>Karty</h2>
		<p>Zde si zvolte vzhled karet. Můžete si přidat své vlastní (viz kapitola Modifikace).</p>
	<h2>Rub karet</h2>
		<p>Zde si zvolte obrázek na zadní straně karty. Můžete si přidat své vlastní (viz kapitola Modifikace).</p>
	<h2>Pole</h2>
		<p>Zde si zvolte, jak vypadá prázdné pole a cílové pole. Můžete si přidat své vlastní (viz kapitola Modifikace).</p>
	<h2>Pozadí</h2>
		<p>Zde si zvolte obrázek na pozadí. Můžete si přidat své vlastní (viz kapitola Modifikace).</p>
	<h2>Nápověda</h2>
		<h3>Nápověda</h3><p>Zobrazí tuto nápovědu.</p>
		<h3>Pravidla</h3><p>Zobrazí pravidla aktuální hry.</p>
		<h3>O programu</h3><p>Zobrazí číslo verze a odkaz na web.</p>
	</body>
</html>